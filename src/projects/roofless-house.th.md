---
slug: "/roofless-house/th/"
title: "Roofless House"
thumbnail: "./images/roofless-house/roofless-house-01.jpg"
hero: "./images/roofless-house/roofless-house-01.jpg"
description: "บ้านไร้หลังคาที่ทำให้รู้สึกเหมือนได้ใช้ชีวิตกลางแจ้งตลอดเวลา"
isPersonalProject: true
isThai: true
---

หลังจากหาประสบการณ์การทำงานที่บริษัทสถาปนิกในญี่ปุ่น
ผมได้กลับมาทำงานในบริษัทสถาปนิกในประเทศไทยสักพัก
และออกเดินทางหาไปประสบการณ์อีกครั้งในปี 2014 ที่ประเทศสหรัฐอเมริกา

Craig Steel Architecture
คือบริษัทสถาปนิกในซานฟรานซิสโกที่ผมติดต่ออยู่หลายเดือนขณะอยู่ที่เมืองไทย
และได้มีโอกาสเดินทางมาร่วมงานด้วยในที่สุด ในขณะที่ได้ทำงานร่วมกับทีมของ
Craig ผมมีโอกาสได้เรียนรู้ประสบการณ์ทำงานที่มีค่าหลายอย่าง
โดยเฉพาะโปรเจค Roofless House
ซึ่งเป็นงานที่ทำให้ผมได้เรียนรู้วิธีการสร้างความสัมพันธ์ที่ดีกับลูกค้าซึ่งช่วยให้สถ
าปนิกและเจ้าของบ้านทำงานออกแบบร่วมกันได้ดี
และตอบโจทย์ความต้องการของลูกค้าได้ทั้งในเรื่องฟังก์ชันและไลฟ์สไตล์

Roofless House เป็นบ้านไร้หลังคา รูปทรงแปลกตาที่มองเผินๆ คล้ายกับเมล็ดถั่ว
บ้านหลังนี้ตั้งอยู่ชานเมืองของซิลิคอนวัลเลย์
เป็นบ้านเดี่ยวขนาดใหญ่ที่ตั้งอยู่ท่ามกลางพื้นที่โล่งกว้างและรายล้อมด้วยต้นไม้ให
ญ่
โจทย์ที่เจ้าของบ้านต้องการคือบ้านชั้นเดียวที่ให้รู้สึกเหมือนได้ใช้ชีวิตกลางแจ้งม
ากที่สุด รูปทรงของ Roofless House
ได้แรงบันดาลใจมาจากงานประติมากรรมของ Henry Moore
ศิลปินชาวอังกฤษที่มีผลงานการออกแบบงานศิลปะแนว Abstract
ในพื้นที่สาธารณะและเป็นที่รู้จักไปทั่วโลก
และเนื่องจากเจ้าของบ้านเป็นคนที่มีความคิดสร้างสรรค์จึงชื่นชอบไอเดียของบ้าน
ที่มีรูปทรงแปลกตาแบบนี้

ที่รัฐแคลิฟอร์เนียร์มีสภาพภูมิอากาศแบบเมดิเตอเรเนียน
ในฤดูร้อนภูมิอากาศจะร้อนจัดและแห้งแล้ง
ส่วนในฤดูหนาวจะมีอากาศอบอุ่นและมีฝนตก
พื้นที่ใช้สอยในบ้านจึงเน้นพื้นที่เปิดโล่งเพื่อทำให้บ้านดูกว้างและมีแสงสว่างเข้าถึง
ใช้ประตูกระจกบานเลื่อนเพื่อให้ดูไร้ขอบเขตระหว่างภายในและภายนอก
ใช้วัสดุและรูปทรงโค้งที่ให้ความรู้สึกลื่นไหลและมีความต่อเนื่องกัน
ไม่ว่าจะอยู่ข้างในหรือนอกตัวบ้านก็จะได้ความรู้สึกที่ไม่ต่างกันเลย
ภายในบ้านมีคอร์ตยาร์ต (Courtyard)
เพื่อให้แสงธรรมชาติเข้าถึงได้หลายทิศทาง
รูปทรงโค้งมนของตัวบ้านที่ทำจากไม้จะเกิดลวดลายธรรมชาติเมื่อแสงแดดกระทบ
กับต้นเบิร์ชและผนัง
เมื่อเงยหน้ามองขึ้นไปข้างบนจะเห็นวิวต้นไม้และท้องฟ้าราวกับว่าอยู่ใต้ร่มเงาธรร
มชาติ ซึ่งตามคอนเซปต์ของบ้านไร้หลังคาที่คิดไว้ตั้งแต่แรก
