---
slug: "/th/project/fuji-kindergarten/"
title: "Fuji Kindergarten"
thumbnail: "./images/fuji-kindergarten/tezuka-02.jpg"
hero: "./images/fuji-kindergarten/tezuka-02.jpg"
images:
  - "./images/fuji-kindergarten/tezuka-01.jpg"
  - "./images/fuji-kindergarten/tezuka-02.jpg"
  - "./images/fuji-kindergarten/tezuka-03.jpg"
  - "./images/fuji-kindergarten/tezuka-04.jpg"
  - "./images/fuji-kindergarten/tezuka-05.jpg"
description: "โรงเรียนต้นไม้ใหญ่ที่อยากให้เด็กๆ
สนุกกับการเรียนรู้ท่ามกลางธรรมชาติ"
isPersonalProject: true
lang: "th"
---

การเรียนรู้ที่ดีที่สุดในวัยเด็ก คือการเรียนรู้ด้วยการเล่น โรงเรียนอนุบาลฟูจิ (Fuji
Kindergarten) จึงออกแบบขึ้นมาเพื่อสนับสนุนให้เด็กๆ
เล่นได้อย่างมีประสิทธิภาพ และสร้างประสบการณ์เรียนรู้ที่เปิดกว้างให้กับเด็กๆ

โรงเรียนอนุบาลฟูจิ ออกแบบโดยสถาปนิกชาวญี่ปุ่นทาคาฮารุ เทซึกะ (Takaharu
Tezuka) เจ้าของบริษัทสถาปนิก TEZUKA architects

ซึ่งเป็นบริษัทที่ผมมีโอกาสได้ร่วมงานด้วยในขณะเดินทางไปหาประสบการณ์เพิ่มเ
ติมที่ญี่ปุ่นหลังเรียนจบ และได้มีส่วนร่วมในทำคอนเซปต์ของ Ring Around The
Tree อาคารทรงกลมที่ล้อมรอบต้นไม้ใหญ่ ที่ทำให้เด็กๆ
ได้วิ่งเล่นใกล้ชิดธรรมชาติ

โรงเรียนอนุบาลฟูจิ (Fuji Kindergarten)
คือโรงเรียนที่ให้ความสำคัญกับการเล่นของเด็กๆ อย่างไม่มีขีดจำกัด
อาคารและสิ่งแวดล้อมของโรงเรียนนี้มีลักษะณะเป็นทรงกลม
เทซึกะสังเกตพฤติกรรมการเล่นของลูกๆ แล้วพบว่าธรรมชาติของเด็กๆ
มักจะวิ่งเป็นวงกลม
รูปทรงของตัวอาคารจึงออกแบบให้เป็นวงกลมเพื่อให้สอดรับกับทิศทางการวิ่งของ
เด็ก

Ring Around The Tree เป็นอาคารทรงกลมที่มีทั้งหมด 7 ชั้น แต่สูงเพียง 5
เมตรเท่านั้น เพราะสเกลทุกอย่าง ไม่ว่าจะเป็น อ่างล้างมือ ฝ้าเพดาน ขั้นบันได
ฯลฯ ได้ถูกออกแบบมาเพื่อให้เหมาะสมกับสรีระของเด็ก
ตัวอาคารที่เป็นทรงกลมถูกออกแบบเพื่อให้สามารถวิ่งเล่นบนอาคารเรียนได้อย่าง
ปลอดภัย ที่สำคัญโครงสร้างตัวอาคารยังเป็นโครงสร้างที่ไม่มีขอบเขตที่ชัดเจน
ไม่มีการปิดกั้นระหว่างห้องเรียน ธรรมชาติ และพื้นที่วิ่งเล่น
เพื่อเปิดกว้างจินตนาการในทั้งการเรียนและการเล่นของเด็กๆ
เพราะผู้อำนวยการโรงเรียนและเทซึกะเห็นตรงกันว่า
โรงเรียนที่ดีควรอยู่ร่วมกับธรรมชาติ ต้นไม้น้อยใหญ่รอบโรงเรียน
จึงกลายมาเป็นส่วนหนึ่งของพื้นที่ที่เด็กๆ
สามารถสร้างเสริมประสบการณ์เรียนรู้ได้เช่นกัน จะปีนป่าย ห้อยโหน
หรือหกล้มบ้างก็คงไม่เป็นไร

เพราะบาดแผลจากการวิ่งเล่นจะเป็นส่วนหนึ่งที่ช่วยให้พวกเขาเรียนรู้และเติบโตไ
ด้อย่างเข้มแข็ง

_Project:_ Fuji Kindergarten, Ring Around The Tree  
_Conceptual Design:_ Tune Kantharoup with Tezuka Architects   
_Architecture and Interior:_ Tezuka Architects  
_Photography:_ Iwan Baan  
_Awards:_ TED Talk Top 10 Kindergarden
